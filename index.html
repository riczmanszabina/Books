<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Bemutatkozás</title>
    <link rel="stylesheet" href="formazas.css">
</head>
<body>
    div class="fooldal">
        <div class="menusor">
            <p style="text-align: center; margin-top: 10px;">Vannak, akik szórakozásból olvasnak, és vannak, akik műveltségüket akarják olvasmányaikkal gyarapítani, de én a harmadik olvasóra gondolok, arra, akinek az olvasás életfunkció és ellenállhatatlan kényszer – csak ez az igazi olvasó. (Szerb Antal)</p>
        </div>
        <div class="oldal">
            <h1>5+1 könyv a szerelemről</h1>
            <p>Könyvmolyként szinte elkerülhetetlen az olyan könyvek olvasása, amiben ne jelenjen meg valamilyen szinten a szerelem témája. Főleg a romantikus műfajú könyvekben hangsúlyos ez a téma, amiket nem meglepő módon, főleg lányok és nők olvasnak. Ebben a cikkben nem csak a tipikus romantikus regényekre fogok kitérni, hanem az olyan könyvekre, amelyek különböző szemszögből, különböző korban világítják meg ezt a témát.</p>
            <p>Ezek főleg olyan történetek, amelyek kicsit kizökkentenek a mindennapi mókuskerékből, amelyek nem feltétlenül egy „habos-babos” álomvilágot mutatnak be, mégis olyan szerelemi történeteket mesélnek el, amelyek hol álmodozásra, hol pedig kikapcsolódásra hívnak.</p>
            
            <h1 id="tovismadarak">Colleen Mccullough: Tövismadarak</h1>
            <p>Ez az átfogó és részletes romantikus családregény, annyira magával ragadó és sokszínű, hogy az valami hihetetlen.Csodálatos korrajzot ad vissza, mesterien kidolgozott emberi karakterek és egy csodás tiltott szerelemről szóló történet ez. Igazi klasszikus, kiemelkedő női sorsokkal és történetekkel.</p>
            <p>A tiltott szerelem, ami eleinte ártatlan gyerekszerelemnek tűnik, végül is rengeteg áldozattal és gyötrelemmel jár. Megfejthetetlen ez a szerelem, néha igaz szerelemnek, néha csupán ábrándnak, máskor pedig egy eszmének tűnik. A szenvedély és a szenvedés közötti határ ebben a szerelemben teljesen összemosódik, a jó és a rossz, az erkölcsi és vallási elvek közötti határ mindig következményekkel jár, amit a regény szereplői úgy tűnik mintha tudatosan vállalnák be, mert bár fáj a tövis szúrása, azért az emberi természet mégis vágyakozik arra, ami bűnös, tiltott vagy társadalmilag elfogadhatatlan.</p>
            <p>Fájdalmas és érzelemdús történet, nem egy tipikus lányregény, hanem egy örök klasszikus. Gigantikus és monumentális könyv harcról, generációs hibákról, anya-lánya viszonyról, tiltott szerelemről és a hit kérdéseiről.</p>
            
            <h1 id="viragszal">Fábián Janka: Virágszál</h1>
            <p>A történet az 1900-as évek elején játszódik, egy apró kis bepillantást kapunk egy alig egy éves kislány életébe, aki árvaként kerül egy kolostorba. A történet jó néhány évet ugrik vissza az idő és megismerjük az előzményeket, egy fiatal és karakán lányt, aki egy szegény boltossegédbe szeret bele. A lány apja, a híres és gazdag budai ügyvéd mindent elkövet, hogy megakadályozza ezt a szerelmet, és terve úgy tűnik be is jön neki. A fiatal Flóra próbálja elkerülni apja haragját, ugyanakkor küzd szerelméért, de ez egy olyan láncsorozatot indít el, ami rengeteg tragédiát von maga után.</p>
            <p>Ezek után a történet megint ugrik egy jó nagyot a jövőbe és akkor már Flóra újabb szerelmét és nevelt fiát ismerjük meg, valamint fény derül az árva kislány életére is, akiből idővel már felnőtt nő lett. Ez a regény egy ízig-vérig romantikus könyv, ahol a szerelmi szál az egyetlen fontos szál benne. A történelmi háttér már csak díszlet, mivel csak alig kerülnek említésre ezek az események, csak arra szolgálnak, hogy alátámasszák a kerettörténetet. Mivel ez egy romantikus regény, ezért sok benne a túlzott és hatványozottan fokozott érzelmi megnyilvánulás, de pont ettől olyan bájos és könnyed. A szerelem, szenvedély és romantika erősen rányomják bélyegüket erre a könyvre.</p>
            <p>Ez egy tipikus könnyed és lágy romantikus lányregény, ami inkább kikapcsol és szórakoztat, mint gondolkodtat. Meseszerű benne az egész cselekmény, idillikus világot ábrázol és boldogan véget érő történetet mutat be.</p>
            
            <h1 id="egyutt">Julie Cohen: Együtt</h1>
            <p>Meglepően fordulatos, csavaros és kiszámíthatatlan ez a könyv. Nagyon könnyen és gyorsan lehet vele haladni, mert nagyon pörgős a cselekménye, a feszültség és az izgalom az folyamatos benne, a vége pedig valami egészen váratlant tartogat.</p>
            <p>Ízig-vérig szerelmi történetről van szó ebben a könyvben, kicsit túl romantikus és idealizált, de azért kedves kis történet. A két szerelmes története, Robbie és Emily története azonban kicsit sem átlagos vagy mindennapi, sőt nagyon sok titok, rejtély és megkérdőjelezhető döntés és cseleket veszi őket körül.</p>
            <p>Mindenképp meghatározó egy könyv, nagyon sokat elárul a szerelem és a sorsszerűség erejéről. Nagyon érzelemdús ez a szerelmi történet, kevés benne az értelem és racionalitás, sőt olyan erkölcsi kérdéseket vet fel, amelyek bizony sok gondolkodnivalót adnak az olvasónak.</p>
            
            <h1 id="viszaviz">Dorit Rabinyan: Visz a víz</h1>
            <p>Ez a könyv egyszerre tragikus, drámai és romantikus.</p>
            <p>Dorit Rabinyan könyve nem is annyira fikció, ugyanis saját életéből merítette ennek a könyvnek a történetét, ami egy igencsak nehéz témát feszeget, a vegyes házasságok jogosultságát és jövőjét. Ő maga is izraeli nőként egy palesztin férfival osztja meg életét, ami ennek a könyvnek a kiindulópontja. Leírhatatlan az, hogy a szerző milyen hangulatosan és hatásosan adja vissza két fiatal szerelmes, két teljesen különböző világát, ami Amerikában nem tűnik annyira különbözőnek, de otthoni viszonylatban világok választják el őket egymástól.</p>
            <p>Egyszerre romantikus és melankolikus, viharos és veszélyes az ő kapcsolatuk. Ez a teher annyira megbélyegzi szerelmüket, hogy egyikük sem lát esélyt arra, hogy valamikor az idők folyamán elfogadható lenne egy izraeli és palesztini közötti szerelmes kapcsolat. Szerelmük csak sodródik az árral, néha kiköt a béke és nyugalom szigetén, de hamar újra hullámokba és viharba ütközik. A szenvedély egy idő után szenvedéssé alakul és bár a szerelmesek a végsőkig harcolnak, a víz ereje mégis legyőzi őket.</p>
            <p>Keserűen édes, fájdalmasan szívszorító szerelmi történet, két különböző világról egy közös földrajzi területen. Nem egy hétköznapi történet, nem egy átlagos könyv, nem egy közhelyes szirupos történet ez, hanem egy kifinomult, sokszínű és árnyalatos modern kori szerelmi történet.</p>
            
            <h1 id="porcelanlany">Mörk Leonóra: A porcelánlány</h1>
            <p>Két szálon fut ennek a regénynek a cselekménye, napjainkban megismerjük Lilit, a fiatal lányt, aki egy régi épület után kezd el nyomozni, ami elvezeti őt a múltbeli eseményekhez, amiben Julikát ismerjük meg, Lili üknagyanyját. A regény két története szorosan kapcsolódik egymáshoz, miközben fontos témák kerülnek középpontba.</p>
            <p>A háború szörnyűségei, a szerelem, a hétköznapi mókuskerék, az anyaság, valamint maga az élet ami gyakran kiszámíthatatlan. Lili és Julika élete sok mindenben különbözik, egy teljes évszázad választja el őket egymástól, közös azonban mindkettejükben a szerelem és a boldogság utáni vágy. Kicsit olyan meseszerű ez az egész történet, ahol Julika élete egy távoli időből köszön vissza, ahol még minden olyan egyszerűnek és nagyszerűnek tűnt, ahol még a csipke, a kalapok és a teázások töltötték ki egy nő mindennapjait. Ezzel ellentétben ott van Lili, a modern kori nő, aki önmagát próbálja munkájában és életében megvalósítani, miközben azért ő is a nagy szerelemről álmodozik.</p>
            <p>Ez egy szép, igényes és bűbájos könyv, aminek történetét átszövi a szerelem és a boldogság utáni vágy, ezért teljes kikapcsolódást és szórakozást tud nyújtani.</p>
            
            <h1 id="piciny">Nicolas Barreau: Piciny csodák kávézója</h1>
            <p>Ez a könyv tényleg egy kis csoda, ami a csodás Velencébe repít, miközben a rég elfeledett múltról, a szerelem erejéről, az élet szépségéről és a megélt pillanat fontosságáról mesél.</p>
            <p>A könyv egy fiatal lányról, Nellyről szól, aki szerelem csalódottan Párizsból Velencébe utazik, hogy nagyanyja rég elfeledett könyvének a nyomába eredjen. Velencében töltött ideje alatt több olyan kalandban és nem várt eseményben lesz része, amelyek egyfelől felderítik nagyanyja múltjának a történetét, másfelől Nelly életét is teljesen megváltoztatják. Ebben a kis romantikus regényben minden varázslatos, egyszerű és mesébe illő. Nagyon szimpatikusak a szereplői, kedves a története és kifejezetten szórakoztató az egész olvasmány úgy ahogy van. Sőt még az is jó ebben a regényben, hogy egyszerre több szálon is futnak az események, a múltbeli történések legalább olyan izgalmasak, mint a jelenbeli események.</p>
            <p>Érdemes elolvasni ezt a családi titkokkal átszőtt szerelmes történetet, ami egyszerre léleksimogató és szívet melengető. Ez a végtelenül romantikus és szórakoztató olvasmány tökéletes választás lehet egy laza és könnyed kikapcsolódáshoz!</p>
        </div>
        <div class="oldalsav">
            <h1>A Könyvajánlóban szereplő könyvek:</h1>
            <ul>
            <p id="mutato">a könyvre kattintva rögtön oda dob</p>
                <li><a href="#tovismadarak">Colleen Mccullough: Tövismadarak</a></li>
                <li><a href="#viragszal">Fábián Janka: Virágszál</a></li>
                <li><a href="#egyutt">Julie Cohen: Együtt</a></li>
                <li><a href="#viszaviz">Dorit Rabinyan: Visz a víz</a></li>
                <li><a href="#porcelanlany">Mörk Leonóra: A porcelánlány</a></li>
                <li><a href="#piciny">Nicolas Barreau: Piciny csodák kávézója</a></li>
            </ul>
        </div>
        <div class="footer">
            Ez a lábjegyzet ide még nem tudom mit rakjak.
        </div>
    </div>
</body>
</html>